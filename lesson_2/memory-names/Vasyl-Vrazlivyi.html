<!DOCTYPE html>
<html lang="uk">

<head>
   <meta charset="UTF-8">
   <meta name="viewport" content="width=device-width, initial-scale=1.0">
   <title>Василь Вражливий</title>
</head>

<body>
   <header>
      <h1 class="title">Василь Вражливий</h1>
   </header>
   <main>
      <img src="../img/people/Vasyl_Vrazlivyi.jpg" alt="Василь Вражливий">
      <div class="block">
         <h2>Біографія</h2>
         <p>
            Народився в багатодітній селянській родині. По закінченні сільської школи вчився в Зіньківській, потім
            Полтавській гімназіях. На пораду батьків вступив до агрономічної школи, але не закінчив її, бо переміг потяг
            до літературної творчості, якою захопився під впливом земляка Андрія Заливчого.
         </p>
         <p>
            Двадцятирічним юнаком Василь почав публікуватися в періодиці. Спочатку він належав до Спілки селянських
            письменників «Плуг», потім увійшов до ВАПЛІТЕ, після її ліквідації — до «Пролітфронту». Рецензенти закидали
            митцеві надмірну увагу до темних сторін буття, звинувачували в «біологізмі». У поле зору прозаїка нерідко
            потрапляли нещасні, стражденні «маленькі люди», розгублені, знедолені, слабкі. Але були й інші — віддані до
            самозречення своїй ідеї — будівництву соціалізму. Вражливий змальовував життя просто, в об'єктивній манері,
            не виявляючи власних авторських емоцій, водночас дбав про належну побудову сюжету й природну форму оповіді
         </p>
         <p>
            До першої збірки «В яру» (1924), що видала Спілка селянських письменників «Плуг», увійшли чотири оповідання
            — «В ярах», «Роздоріжжя», «В лісі» та «Темрява». І в кожному з них — картини чорної біди на селі голодного
            року, біди, що жене з дому на заробітки чи штовхає на злочин, убивства. Подібні сюжети й у другій збірці
            «Земля» (1925). Психологічно достовірне, моторошне оповідання «Вовчі байраки» (згодом воно дало назву збірці
            1929 р.) — з життя жебраків. У творі йдеться про повоєнну розруху початку 1920-х років. Персонажі — Сизон,
            його жінка Векла, їхні сини — живуть у норах-землянках на околиці міста, годуються й одягаються зі
            смітників. Нещасні люди звиродніють — так виписано сцену, в якій серед глинищ разом із божевільним сидить
            біля померлої жінки Сизон. Його психічний стан, напівмарення автор передає через образи-галюцинації: морські
            хвилі, сонце.
         </p>
      </div>
   </main>
   <footer>
      <p>--- Сайт створено в 2024 ---</p>
   </footer>
</body>

</html>